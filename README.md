## Bakgrund och krav
Som fullstackprojekt ska du bygga en webbsida för en restaurang. Det ska vara en restaurang som erbjuder take away, du bestämmer vilken sorts mat och dryck restaurangen erbjuder. 

Restaurangens kunder ska kunna använda webbsidan för att:
läsa menyn
göra en take away-beställning

Restaurangens anställda ska kunna använda webbsidan för att:
se inlagda beställningar
Du har alltså två olika sorters användare: kunder och anställda.

## Tekniska krav
Användning av Git och GitHub för versionshantering enligt feature branch workflow .
Arbeta agilt enligt scrum
UI och UX-design utifrån Design Thinking Process. 
Användning av React (frontend).
Användning av Sass.
Användning av Node.js och Express eller AWS för din backend.
Publicera projektet online, till exempel på GitHub Pages.

## Scrum
Du ska arbeta agilt enligt Scrum. Detta innebär: 
Sprintplanering med daily stand-ups (där du formulerar för dig själv vad du har gjort sedan sist, vad du ska göra under dagen och om det finns någonting som hindrar dig - varje dag du arbetar med projektet)
Sprint review på torsdagar med läraren
Sprint retrospective. 

Under kursen har du sprint review och handledningstid - se schemat. De dagar som det är sprint review ska du presentera för läraren vad du har gjort under sprinten.

## UX-design
Du ska utgå ifrån Design Thinking Process med Empathize, Define, Ideate, Prototype och Test. Tillverka en persona för antingen restaurangens kunder eller anställda, det vill säga två olika användare med varierande behov. Du ska använda "mobile first" när du producerar dina prototyper, dvs först göra en mobilanpassad layout, och sedan en som är anpassad för bredare skärmar.

## Git och GitHub
Projektet ska publiceras med ett publikt repo på GitHub. Hemligheter (eventuella lösenord och kontouppgifter) ska lagras i .env-filer och inte versionshanteras. 

## Frontend
Appens frontend ska byggas i React med Sass och evt. TypeScript. Planera projektet så att du kan börja koda frontend innan du har en fungerande backend. Du kommer att behöva skapa realistisk testdata. (ChatGPT är bra på att hjälpa till med det.)

## Backend
Appens backend ska använda antingen AWS eller Node.js samt Express som webbserver. Använder du AWS så kan du använda serverless framework, Lambda, API Gateway, DynamoDB, S3 bucket.

När du har satt upp en plan för din backend arkitektur bokas tid för handledning. 
Publicering
Appen ska publiceras online med någon molntjänst, till exempel Github pages. 

## Slutredovisning
Projektet ska presenteras för klassen torsdag 14/12. Tänk på att du ska förbereda presentationen. Använd gärna stödord eller manus så att du kommer ihåg vad du ska gå igenom och det flyter på bra.
Demonstrera appen ur bägge användares perspektiv
Berätta om din designprocess och ditt agila arbetssätt.
Demonstrera alla funktioner som ingår i kravspecen ovan
Redovisningen ska ta max 15 minuter
Var beredda på frågor från publiken, till exempel att visa kod eller förklara någon del lite mer ingående 

Kom ihåg att du även ska lämna in en individuell analys!
